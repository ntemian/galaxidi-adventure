# Σύντομο Ιστορικό Γαλαξειδίου

(τελευταία ενημέρωση 28/04/2025)

Το Γαλαξείδι είναι μια γοητευτική μικρή πόλη χτισμένη πάνω σε μια βραχώδη χερσόνησο με δύο φυσικά λιμάνια στον βορειοανατολικό Κορινθιακό, κοντά στον Κρισαϊκό κόλπο. Η θέση του, δίπλα στη θάλασσα, καθόρισε την ανάπτυξή του και την ισχυρή σύνδεσή του με τη ναυτιλία. Η γύρω ορεινή περιοχή, με τα απότομα εδάφη, έκανε την πρόσβαση δύσκολη, αποθαρρύνοντας την οδική σύνδεση και ενισχύοντας τη θαλάσσια επικοινωνία. Μέχρι και το 1963, όταν ολοκληρώθηκε το τμήμα Ιτέας-Γαλαξειδίου του δρόμου προς τη Ναύπακτο, η βασική επικοινωνία του Γαλαξειδίου με άλλες περιοχές γινόταν σχεδόν αποκλειστικά μέσω θάλασσας. Έτσι, παρά το ότι βρίσκεται σε στεριά, έχει διαμορφώσει έναν ιδιαίτερο, σχεδόν νησιωτικό χαρακτήρα.

Οι κάτοικοι του Γαλαξειδιού ανέπτυξαν μια ισχυρή σχέση με τη θάλασσα, η οποία όχι μόνο αποτελούσε μέσο επικοινωνίας, αλλά και βασική πηγή βιοπορισμού. Η οικονομία του τόπου προσαρμόστηκε πλήρως σε θαλάσσιες δραστηριότητες, και το Γαλαξείδι εξελίχθηκε σε μια ακμάζουσα ναυτική κοινότητα. Η μακρόχρονη και ταραχώδης ιστορία της περιοχής, που βρίσκεται κοντά στους Δελφούς, αποδεικνύει την αφοσίωση των κατοίκων στον τόπο τους. Παρά τις καταστροφές από σεισμούς και εχθρικές επιθέσεις που γκρέμιζαν τα σπίτια και τα πλοία τους, οι Γαλαξειδιώτες επανακτούσαν κάθε φορά τη δύναμή τους. Έχτιζαν και εξόπλιζαν νέα πλοία στα καρνάγια, τα οποία τους μετέφεραν σε λιμάνια άλλων τόπων, φέρνοντας πίσω ό,τι χρειαζόταν για να στολίσουν και να ενισχύσουν τα σπίτια τους.

Οι Γαλαξειδιώτες έχουν δείξει την αξία τους ως επιδέξιοι ναυτικοί, δραστήριοι έμποροι, και όταν το απαιτούσαν οι συνθήκες, γενναίοι υπερασπιστές της πατρίδας τους.

Η ξεχωριστή ιστορική διαδρομή της πόλης του Γαλαξειδιού εκτείνεται βαθιά στο παρελθόν. Μπορεί κανείς να την ανακαλύψει μέσα από αρχαιολογικά ευρήματα, τάφους, τείχη και από γραπτά κείμενα και γκραβούρες που διατηρούν μνήμες και εικόνες από εποχές περασμένες.

Ακολουθεί μια καταγραφή των κυριότερων γεγονότων αυτής της μακροχρόνιας ιστορίας του:

Πηγές:

Αναστάσιος Σκιαδάς – Το Γαλαξείδι

Ελληνικό Πανόραμα – Γαλαξίδι (άρθρο της Ροδούλας Σταθάκη Κούμαρη)

Γενικά Αρχεία του Κράτους

Φύλλα της Εφημερίδας της Κυβερνήσεως

## Πρωτοελλαδική Περίοδος (3000 π.Χ. – 2000 π.Χ.)

Πρώτα ίχνη κατοίκησης στις θέσεις Ανεμοκάμπι, Πελεκάρης, Κεφαλάρι και στο νησάκι Αψηφιά.

## Μυκηναϊκή Περίοδος (1600 π.Χ. – 1100 π.Χ.)

Ο οικισμός αναπτύσσεται στη θέση Βίλλα.
Κατοικήθηκε από τους Οζολούς Λοκρούς, με ιερό στον Απόλλωνα.
Σημαντικές χάλκινες επιγραφές και αντικείμενα αυτής της περιόδου βρίσκονται σήμερα στο Βρετανικό Μουσείο και στο Αρχαιολογικό Μουσείο Γαλαξειδιού.

## Γεωμετρική Περίοδος (γύρω στο 700 π.Χ.)

Μυκηναϊκός οικισμός βρέθηκε στη Βίλλα και γεωμετρικός οχυρωμένος οικισμός στο λόφο του Αγίου Αθανασίου γύρω στο 700 π.Χ.

## Αρχαϊκή και Κλασική Περίοδος (700 π.Χ. – 300 π.Χ.)

Στη θέση Βίλλα αναπτύσσεται ο οικισμός και στον Άγιο Βλάση το θρησκευτικό και διοικητικό κέντρο της πόλης.
Δύο σημαντικές χάλκινες επιγραφές που χρονολογούνται στο α΄ μισό του 5ου αι. π.Χ., βρέθηκαν στον Άγιο Βλάση στα ΝΔ της πόλης και ονομάστηκαν «εποίκια των Λοκρών». Σήμερα είναι στο Βρετανικό Μουσείο. Στη μία αναγράφεται συνθήκη μεταξύ δύο Λοκρικών γειτονικών πόλεων, της Οιανθείας και του Χαλείου.

## Γύρω στο 300 π.Χ.

Οικοδομείται το τείχος τού Χαλείου, πιθανώς από την Αιτωλική Συμπολιτεία. Είχε στόχο να οχυρώσει το λιμάνι, που ήταν το σημαντικότερο στον Κορινθιακό μετά τη Ναύπακτο, για τον έλεγχο του θαλάσσιου δρόμου του Κορινθιακού κόλπου και της οδικής αρτηρίας από Πελοπόννησο προς κεντρική Ελλάδα.

## 100 μ.Χ. – 200 μ.Χ.

Το Χάλειον γνωρίζει ακμή.

## 400 μ.Χ. – 600 μ.Χ.

Ισχυρός σεισμός καταστρέφει το Χάλειον.

## 6ος – 9ος αιώνας μ.Χ.

Το όνομα "Γαλαξείδι" εμφανίζεται για πρώτη φορά.

## Βυζαντινή περίοδος (10ος – 14ος αιώνας)

- Πρώτη τεκμηρίωση του Γαλαξειδιού τον 10ο αιώνα.
- Η πόλη δέχθηκε επίθεση και εγκαταλείφθηκε λόγω βουλγαρικής εισβολής (981/996 μ.Χ.).
- Μεσαίωνας (μετά το 981 μ.Χ.). Το Γαλαξείδι περνά στα χέρια των Γάλλων, του Δούκα των Πατρών και των Ιωαννιτών Ιπποτών.
- Πολλαπλές εισβολές και καταλήψεις από: τους Νορμανδούς, το Δεσποτάτο της Ηπείρου, Καταλανούς και το Δουκάτο των Αθηνών.
- 1250 Κτίζεται από τον Μιχαήλ β´ Κομνηνό το μοναστήρι του Σωτήρα Χριστού.

## Οθωμανική κυριαρχία (1446 – 1821)

- 1446 Αρχίζει η οθωμανική κυριαρχία. Παρά την κατοχή οι Γαλαξειδιώτες πλήρωναν τους φόρους τους και κανένας Τούρκος δεν ζούσε στο Γαλαξείδι.
- 1580 «…σεισμός μεγάλος και τρομερός εγκρέμνισε πολλά σπίτια στο Γαλαξείδι, Σάλονα, Λοιδορίκι και Έπαχτο…». Ένταση 6,8 Ρίχτερ.
- 1655 Ο αδίστακτος πειρατής Νουρατζίμπεης από την Ναύπακτο κούρσεψε την πόλη και έκαψε όσα καράβια βρήκε στο λιμάνι. Οι κάτοικοι καταφεύγουν στο λόφο προς τα Πεντεόρια, όπου σήμερα το εκκλησάκι της Κλεφτοπαναγιάς. Στην περιοχή υπάρχουν υπολείμματα της τότε κατοίκησης.
- 1658 Οι κάτοικοι επανέρχονται στη σημερινή θέση. Η καινούργια πόλη ονομάζεται Πεντάγιοι.
- 1701 Δίνουν και πάλι το παλιό της όνομα, Γαλαξείδι.
- 1703 Ο Ευθύμιος ιερομόναχος γράφει την ιστορία του Γαλαξειδιού, στο Βυζαντινό Μοναστηριού του Σωτήρα Χριστού.
- 1720-1821 Το ναυτικό εμπόριο του Γαλαξειδιού ακμάζει, χρησιμοποιώντας μεταξύ άλλων και τη ρωσική σημαία μετά τη Συνθήκη Κιουτσούκ-Καϊναρτζή του 1774.
- 1756 Σεισμός κατέστρεψε το Γαλαξείδι. Επίκεντρο στον Κορινθιακό, μέγεθος 7 Ρίχτερ.
- 1805 Πρώτη καταγραφή μουτζουρώματος την Καθαρά Δευτέρα, από τον Άγγλο περιηγητή Edward Dodwell.

## Ελληνική επανάσταση (1821 – 1827)

Το Γαλαξείδι γίνεται πρώιμος υποστηρικτής, υψώνοντας τη σημαία της Απελευθέρωσης.

- 24/03/1821 Οι Γαλαξειδιώτες χρησιμοποιούν πρώτοι ξύλινη σφραγίδα με τις λέξεις «ΣΦΡΑΓΙΣ ΕΛΕΥΘΕΡΙΑΣ».
- 27/03/1821 Εκδίδεται στο Γαλαξείδι χειρόγραφη εφημερίδα, η οποία για να τονώσει το ηθικό των επαναστατών έγραφε πολλές υπερβολές σε σχέση με την εξέλιξη των μαχών, και ονομάστηκε «Η Ψευτοεφημερίδα».
- 26/03/1821-10/04/1821 300 περίπου Γαλαξειδιώτες, υπό τον οπλαρχηγό τους Ιωάννη Μητρόπουλο, συμμετείχαν καθοριστικά στην πολιορκία και απελευθέρωση του Κάστρου των Σαλώνων (Άμφισσας).
- 08/05/1821 50 περίπου Γαλαξειδιώτες, υπό τον οπλαρχηγό τους Ιωάννη Μητρόπουλο, μαζί με τους μαχητές τού Ανδρούτσου, κλείστηκαν στο Χάνι της Γραβιάς και ανέκοψαν την πορεία του Ομέρ Βρυώνη.
- Καλοκαίρι 1821 Δολοφονείται λόγω πολιτικής διχόνοιας ο οπλαρχηγός Ιωάννης Μητρόπουλος.
- 23/09/1821 Ο Τουρκικός στόλος υπό τον Καπετάν Πασά φθάνει στο λιμάνι και αρχίζει σφοδρό κανονιοβολισμό, καταστρέφοντάς το ολοσχερώς.
- Μάιος 1825 Η πόλη υφίσταται δεύτερη εκτεταμένη καταστροφή από τον Κιουταχή.
- Νοέμβριος 1825 Το Γαλαξείδι υφίσταται τρίτη ολοκληρωτική καταστροφή από τον Ιμπραήμ Πασά.

## Ακμή της ιστιοφόρου Ναυτιλίας (1828 – Αρχές 20ου αιώνα)

Μετά την ανεξαρτησία, το Γαλαξείδι γνωρίζει μια ναυτιλιακή άνθιση, αποτελώντας ένα από τα σημαντικότερα ναυπηγικά και εμπορικά κέντρα της Ελλάδας.

- 1828 Ο Κυβερνήτης Ιωάννης Καποδίστριας βοήθησε σημαντικά πολλούς Γαλαξειδιώτες καραβοκύρηδες, χορηγώντας σε αυτούς εμπορικά διπλώματα.
- 1830 Από έρανο των Γαλαξειδιωτών συγκεντρώθηκαν 4.389 γρόσια και κτίστηκε το «Αλληλοδιδακτικόν Σχολείον τριάκοντα τεσσάρων πηχών το μήκος, και δέκατεσσάρων το πλάτος» — από τα πρώτα σχολεία που κτίστηκαν στην εποχή του Ιωάννη Καποδίστρια.
- 1831 Ο Κυβερνήτης Ιωάννης Καποδίστριας επισκέπτεται το Γαλαξείδι.
- 1834 Ο Βασιλιάς Όθωνας επισκέπτεται το Γαλαξείδι. Παρακολούθησε την καθέλκυση δύο μεγάλων ιστιοφόρων και τα βάφτισε δίνοντάς τους το όνομα της μητέρας και της αδελφής του.
- 1836-1844 Χορηγούνται σε (τουλάχιστον) 529 Γαλαξειδιώτες Αριστεία για την προσφορά τους στον αγώνα.
- 1847 Έναρξη λειτουργίας τού «Ελληνικού σχολείου Γαλαξειδίου» (δευτεροβάθμια εκπαίδευση)
- 1840-1850 Δημιουργία του ξυλόγλυπτου τέμπλου του Αγίου Νικολάου. Επικρατέστερος δημιουργός ο φημισμένος Μετσοβίτης ξυλογλύπτης Αναστάσιος Μόσχος.
- 1859 Αποπεράτωση του κοιμητηρίου Γαλαξειδιού επί δημάρχου Λουκά Καραλίβανου.
- **1860 Με πρωτοβουλία του δημάρχου Λουκά Καραλίβανου, ιδρύθηκε η πρώτη θαλάσσια αλληλασφάλεια, πρωτότυπη και μοναδική στον Ελληνικό χώρο σωματειακής φύσης, με σκοπό την ασφάλιση των πλοίων κατά των θαλάσσιων κινδύνων. Σε μια συμβολική τελετή στον Ιερό Ναό της Αγίας Παρασκευής, 104 Γαλαξιδειώτες —μεταξύ τους 91 πλοίαρχοι και άλλοι αξιόλογοι κάτοικοι της πόλης— υπέγραψαν το σχετικό συμβόλαιο. Έτσι, ιδρύθηκε η Ανώνυμη Κινδυνασφαλιστική Εταιρεία «Γαλαξείδιον».**
- **1860 Ο στόλος του Γαλαξειδιού φτάνει περίπου τα 300 πλοία.**
- 1861 Σεισμός κατάστρεψε το Γαλαξείδι. Επίκεντρο στην Αχαΐα, μέγεθος 6,7 Ρίχτερ.
- 1864 Εύρεση του «Χρονικού του Γαλαξειδίου» από τον Γαλαξειδιώτη ιστοριοδίφη Κωνσταντίνο Ν. Σάθα στα ερείπια του Βυζαντινού Μοναστηριού του Σωτήρα.
- 1867 Ιδρύεται το «Ναυτικό Σχολείο Γαλαξειδίου».
- 1870 Σεισμός κατάστρεψε το Γαλαξείδι (6 νεκροί, 100 τραυματίες). Επίκεντρο στην Αράχοβα, μέγεθος 6,8 Ρίχτερ.
- **1870 Η πόλη του Γαλαξειδίου αριθμεί 6.000 κατοίκους.**
- 1871 Ξεκινάει η συγκοινωνία με ατμόπλοια.
- 1882 Εκπονείται και εγκρίνεται το Ρυμοτομικό Σχέδιο Γαλαξειδιού.
- 1883 Ιδρύεται καπνεργοστάσιο στο Γαλαξείδι (λειτούργησε έως το 1902).
- 1893 Ο Άγιος Νεκτάριος επισκέπτεται το Γαλαξείδι.
- 1895-1896 Το Γαλαξείδι ορίζεται ως ένα από τα 14 γυμναστικά κέντρα στην Ελλάδα για τους Ολυμπιακούς Αγώνες του 1896.
- 1897-1902 Ανέγερση καινούργιας εκκλησίας τού Αγίου Νικολάου.
- **1904 Πέφτει στη θάλασσα το τελευταίο καράβι της εποχής, η σκούνα «Χρυσούλα». Ένα μεγάλο κεφάλαιο στη μακριά ιστορία της ναυτικής πολιτείας κλείνει.**

## Συρρίκνωση της ιστιοφόρου Ναυτιλίας

Στη συνέχεια ανθίζει η ατμήρης ναυτιλία, ενώ η ιστιοφόρος σταδιακά συρρικνώνεται. Το Γαλαξείδι δεν κατέστη δυνατόν να προσαρμοστεί στα νέα δεδομένα και πολλοί Γαλαξειδιώτες, για να βρουν δουλειά, εγκαταλείπουν το Γαλαξείδι, και οι περισσότεροι, ή εγκαθίστανται στον Πειραιά, ή μεταναστεύουν στην Αμερική.

- 1903-1921 Μεγαλύτερη μετανάστευση Γαλαξειδιωτών στην Αμερική.
- 1911 Ο Ηλίας Σκούρτης χάραξε στο δάπεδο της Αγίας Παρασκευής το «Ηλιοτρόπιο», ένα πελεκητό ηλιακό ημερολόγιο – ζωδιακό κύκλο.
- 1912 Ιδρύεται στον Πειραιά ο «Σύνδεσμος Γαλαξειδιωτών». Ο Ελευθέριος Βενιζέλος επισκέπτεται το Γαλαξείδι. Η Κοινότητα υποβιβάζεται από Δήμο σε Κοινότητα.
- 1928 Ιδρύεται το Ναυτικό Μουσείο Γαλαξειδιού από τον ιατρό Κοινοτάρχη Ευθύμιο Κ. Βλάμη.
- 1929 Ο στρατηγός Γεώργιος Καμμένος (Αγάνας) ίδρυσε τη «Φιλοδασική Ένωσις Γαλαξειδίου» και υλοποίησε το άλσος στη θέση Πέρα-Πάντα.
- 1930 Καταφθάνουν τα πρώτα αυτοκίνητα στο Γαλαξείδι.
- 1940 Διάνοιξη της σήραγγας που οδηγεί από τη νυν πλατεία Μάμα στο εσωτερικό του σπηλαίου «Κάρκαρος», την οποία χρηματοδότησε ο Νικόλαος Μάμας.

## Δεύτερος Παγκόσμιος Πόλεμος (1940 – 1944)

- 1941 Το Γαλαξείδι βρίσκεται υπό κατοχή, αρχικά από τις ιταλικές δυνάμεις.
- 1944 Γερμανική κατοχή. Δέχεται απειλές εμπρησμών και καταστροφών.

## Μεταπολεμικά και πολιτιστική αναγέννηση

- 1947 Πρώτο φύλλο της μηνιαίας εφημερίδας «το Γαλαξείδι» από τον Σύνδεσμο Γαλαξειδιωτών (κυκλοφορεί μέχρι σήμερα).
- 1959 Εκλέγεται Πρόεδρος της Κοινότητας η Ζωή Τζιγγούνη, πρώτη γυναίκα Κοινοτάρχης στην Ελλάδα.
- 1963 Ολοκληρώνεται ο δρόμος Ιτέας-Γαλαξειδίου.
- 1978 Το Γαλαξείδι χαρακτηρίστηκε ως «παραδοσιακός οικισμός».
- 1989 Η Κοινότητα αναγνωρίζεται ξανά σε Δήμο, για λόγους ιδιαίτερης ιστορικής σημασίας. Ίδρυση «Λαογραφικού Μουσείου Γαλαξειδίου».
- 2000-2002 Ανακαίνιση Ναυτικού Μουσείου με δαπάνη Ιδρύματος «Σταύρος Σ. Νιάρχος».
- 2025 Καθιέρωση της προτελευταίας Κυριακής κάθε Σεπτεμβρίου ως δημόσιας εορτής τοπικής σημασίας (ΦΕΚ Α 13/2025).

---

## Game-Relevant Historical Facts (Quick Reference)

| Fact | Detail | Game Use |
|------|--------|----------|
| **Αλληλασφάλεια founded** | 1860, Mayor Loukas Karalivanos, 104 signers (91 captains), at Agia Paraskevi church | Core mechanic — the pact |
| **Fleet peak** | ~300 ships (1860) | Environmental storytelling |
| **Population peak** | 6,000 (1870) | Contrast with present |
| **Last sailing ship** | Schooner "Chrysoula" (1904) | Symbolic end |
| **Steam begins** | 1871 — steamship service starts | The transition moment |
| **Emigration wave** | 1903-1921 to America and Piraeus | Human cost of decline |
| **Museum founded** | 1928 by Dr. Efthymios Vlamis | Scene 3 setting |
| **Cave tunnel** | 1940, funded by Nikolaos Mamas, "Karkaros" cave at Plateia Mama | Scene 5 setting |
| **First female community leader** | Zoi Tzingouni (1959) | Possible NPC reference |
| **Road connection** | 1963 — Itea-Galaxidi road completed | Until then, almost island-like |
| **Revolution** | 1821 — among first to raise flag, triple destruction (Sept 1821, May 1825, Nov 1825) | Resilience theme |
| **King Otto visit** | 1834 — christened two ships | Historical color |
| **Kapodistrias visit** | 1831 — helped captains with trade diplomas | Historical color |
| **5,000 years of habitation** | From 3000 BC to present | Depth of place |
| **Niarchos Foundation** | Funded museum renovation 2000-2002 | Ironic connection: Niarchos family adapted to steam |
